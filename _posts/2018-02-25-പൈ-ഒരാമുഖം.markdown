---
layout: post
title:  "റാസ്ബെറി പൈ - ഒരാമുഖം"
date:   2017-12-21 01:19:05 +0530
---

സിങ്കിൾ ബോർഡ് കംപ്യൂട്ടറുകളുടെ ഗണത്തിൽപ്പെടുന്ന ഒരു കുഞ്ഞു കംപ്യൂട്ടറാണ് റാസ്പ് ബെറി പൈ. ഒരു സാധാരണ ഡെസ്ക്ടോപ് കംപ്യൂട്ടറിൽ അല്ലെങ്കിൽ ലാപ്ടോപ്പിൽ ചെയ്യാവുന്ന പല പ്രവർത്തികളും  അത്രയും ഹാർഡ് വെയർ സംവിധാനങ്ങളില്ലാത്ത ഒരു പോസ്റ്റ് കാർഡിന്റെ മാത്രം വലിപ്പമുള്ള ഇതുപയോഗിച്ച് ചെയ്യാമെന്നതാണ് പൈയുടെ ഒരു പ്രാധാന സവിശേഷത.

![Rpi in hand]({{ "/assets/images/log1-rpi-hand.png" | absolute_url}})

ബ്രിട്ടനിലെ റാസ്ബെറി പൈ എന്ന സംഘടന വിദ്യാർത്ഥികളിൽ കംപ്യൂട്ടർ വിദ്യാഭ്യാസത്തോടുള്ള ആഭിമുഖ്യം വർധിപ്പിക്കുന്നതിനു വേണ്ടിയാണ് 2012 ൽ ഇങ്ങനെയൊരു ഉപകരണം പുറത്തിറക്കുന്നത്. പ്രധാന ലക്ഷ്യം അതായിരുന്നെങ്കിലു ഇന്ന് നിരവധി ഉപയോഗങ്ങളണ് ഉപയോക്താക്കള്‍ കണ്ടെത്തിയിരിക്കുന്നത്. സ്കൂളുകളിൽ കംപ്യൂട്ടർ പരിശീലത്തിനായും കാലാവസ്ഥാ വിവരശേഖരണത്തിനായും ഇലക്ട്രാണിക് പ്രൊജക്ടുകൾ ചെയ്യാനും  എന്നു വേണ്ട പല വിധമായ ഉപയോഗങ്ങൾക്കായും പൈ ഉപയോഗിക്കുന്നുണ്ട്. 

![Rpi in hand]({{ "/assets/images/log1-rpi-student.jpg" | absolute_url }})

ആദ്യം പുറത്തിറങ്ങിയ Raspberry Pi 1 Model B മോഡൽ മുതൽ ഏറ്റവും അവസാനമിറങ്ങിയ Raspberry Pi Zero WH വരെ നിരവധി മോഡലുകളാണ് പൈക്ക് ലഭ്യമായിട്ടുള്ളത്. ഞാൻ എന്റെ പരീക്ഷണങ്ങൾക്കായ് ഉപയോഗിക്കുന്നത് Raspberry Pi 2 Model B ആണ്. (ഉപയോഗ രീതിക്ക് യോജ്യമായത് തിരഞ്ഞെടുക്കാനുള്ള വിവരം [ഈ](https://www.raspberrypi.org/forums/viewtopic.php?t=181336) കണ്ണിയിൽ ലഭ്യമാണ്)

പൈയുടെ (Raspberry Pi 3 Model B) ഹാർഡ് വെയർ സവിശേഷതകൾ ചുവടെച്ചേർക്കുന്നു. 
* വലുപ്പം:  85 mm നീളം, 56 mm വീതി 
* സി പി യു: 4 Core ARM കോർടെക്സ്- A53 @ 1.2GHz + ബ്രോഡ്കോം വീഡിയോ കോർ IV ജിപിയു
* മെമ്മറി:  1 GB LPDDR2 (900 MHz)
* പവർ സപ്ലൈ: 5V DC (microUSB)
* കണക്ടറുകൾ/ഉപാധികൾ :  Full size HDMI, 3.5 മില്ലീമീറ്റർ അനലോഗ് ഓഡിയോ-വീഡിയോ ജാക്ക്, 4 × യുഎസ്ബി 2.0, എതെർനെറ്റ്, ക്യാമറ സീരിയൽ ഇന്റർഫേസ് (സിഎസ്ഐ), ഡിസ്പ്ലേ സീരിയൽ ഇന്റർഫേസ് (ഡിഎസ്ഐ), 40 പിൻ GPIO ഹെഡ്ഡർ,
10/100 ഇഥർനെറ്റ്, 2.4GHz 802.11n വയർലെസ്, ബ്ലൂടൂത്ത് 4.1 ക്ലാസിക്, ബ്ലൂടൂത്ത് ലോ എനർജി

ഒരു പൈ ഉപയോഗിക്കുവാൻ താത്പര്യപ്പെടുന്നെങ്കിൽ ചുരുങ്ങിയത് താഴെക്കാണുന്നവ ആവിശ്യമായി വരും
* റാസ്ബെറി പൈ ബോർഡ്
* microSD Card ( > 8GB)
* USB കീബോർഡും മൗസും
* മൈക്രോ USB പവർ അഡാപ്ടർ 
* HDMI മോണിറ്റർ അല്ലെങ്കിൽ ടെലിവിഷൻ

ഏറ്റവും ചുരുങ്ങി യ രീതിയിലുള്ള ക്രമീകരണങ്ങൾ നടത്തി നിങ്ങൾക്കു എങ്ങിനെ പൈ ഉപയോഗിച്ച് തുടങ്ങാമെന്ന് ഞാൻ എന്റെ വീഡിയോയിൽ വിശദീകരിച്ചിട്ടുണ്ട് (5:55 മുതൽ ). അതുകൂടാതെ ഈ വിഷയത്തിൽ നിരവധി വീഡിയോകൾ യൂടൂബിൽ ലഭ്യമാണ്. 

[![റാസ്ബെറി പൈ - ഒരാമുഖം - Toutube video](https://img.youtube.com/vi/q2Qe0XJRM5E/0.jpg)](https://www.youtube.com/watch?v=q2Qe0XJRM5E)

കൂടുതൽ വിവരങ്ങളുള്ള ഒരു മാതൃഭൂമി താൾ [ഇവിടെ](http://webcache.googleusercontent.com/search?q=cache:Rb33O7HCVKkJ:www.mathrubhumi.com/technology/gadgets/%25E0%25B4%25B8%25E0%25B4%25BE%25E0%25B4%2599%25E0%25B5%258D%25E0%25B4%2595%25E0%25B5%2587%25E0%25B4%25A4%25E0%25B4%25BF%25E0%25B4%2595-%25E0%25B4%25B5%25E0%25B4%25BF%25E0%25B4%25AA%25E0%25B5%258D%25E0%25B4%25B2%25E0%25B4%25B5%25E0%25B4%2582-%25E0%25B4%25B1%25E0%25B4%25BE%25E0%25B4%25B8%25E0%25B5%258D%25E0%25B4%25AC%25E0%25B4%25B1%25E0%25B4%25BF-%25E0%25B4%25AA%25E0%25B5%2588-%25E0%25B4%25B5%25E0%25B4%25B4%25E0%25B4%25BF-1.162571+&cd=1&hl=en&ct=clnk&gl=in) ലഭ്യമാണ് 

ഞാൻ പൈയുപയോഗിച്ച് ചെയ്യുന്ന കാര്യങ്ങൾ തുടർന്നുവരുന്ന ലേഖനങ്ങളിലൂടെ നിങ്ങളിലെത്തിക്കാമെന്ന് പ്രതീക്ഷിക്കുന്നു!



